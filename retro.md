#Retrospektiivi

Ryhmäni piti retrospektiivin siten, että pidimme Zoom-kokouksen, jossa jokainen sai vuorollaan sanoa, mikä sprintissä meni omasta mielestä hyvin, ja missä olisi ehkä parantamisen varaa. Tämän jälkeen keskustelimme hieman siitä, millä tavoin voisimme parantaa toimintaamme ryhmänä. Kukaan ryhmäni jäsenistä ei ole aiemmin koodannut ryhmässä, joten nyt ensimmäisellä viikolla parannettavaa löytyi ja työtapojen uudelleen miettiminen oli paikallaan. 

Sprintin aikana saimme aikaan yhden aika ison “mergehelvetin”, jonka selvittämiseen meni hetki. Totesimme, että tästä ei tulevaisuudessa synny onglemaa, mikäli jokainen kertoo ryhmälle, koska ja mitä alkaa tekemään, etteivät muut mene radikaalisti muuttamaan toisen tarvitsemia toiminnallisuuksia kysymättä tästä ensin. Myös enemmän committeja auttaa. Purimme “mergehelvetin” osittain parikoodaamalla, eli olimme Discord-puhelussa, koodaavalla osapuolella oli näytönjako päällä ja keskustellen korjattiin koodia. Tämä tekniikka osoittautui toimivaksi, ja suosittelimme sitä myös muulle ryhmälle. 

Hyvääkin työskentelystämme löytyi, esimerkiksi selkeä sprint backlog, jota on helppo seurata ja päivittää. Ryhmämme on myös tehokas, ja saa paljon aikaan. Ryhmä on myös cross-functional, eli ryhmäämme on hyvin päätynyt eri osa-alueiden osaajia.

Totesimme, että ryhmän välinen avoin kommunikaatio on avain sujuvalle ryhmätyöskentelylle, myös etäilyajan koodausprojekteissa.
